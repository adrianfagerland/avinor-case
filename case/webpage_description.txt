Datakonkurransen: Prediksjon av avvik i flytrafikken
En datakonkurranse er en konkurranse der en virksomhet etterspør innsikt eller løsninger på et spesifikt problem, som er relatert til et datasett. Målet med en datakonkurranse kan være å identifisere mønstre, utvikle prediksjonsmodeller eller foreslå nye anvendelser av dataene, ofte med premiering for de beste bidragene.


Hva handler denne datakonkurransen om:
Avinor er en av verdens ledende aktører innen fjernstyrte tårn (remote towers), der lufttrafikktjenester leveres for én eller flere flyplasser fra et senter ved hjelp av kameraer og sensorer i stedet for et tradisjonelt tårn på stedet. Remote Towers betyr at flygeinformasjon blir gitt fra et annet sted enn selve flyplassen.

AFIS-fullmektig (Aerodrome Flight Information Service) har ansvar for å overvåke luftrommet rundt en flyplass, gi trafikkinformasjon til piloter og bidra til sikkerhet – uten å gi direkte instruksjoner slik som flygeledere gjør. På flyplasser med lite trafikk er det mulig å ha en AFIS-fullmektig med ansvar for tre flyplasser parallelt. Da har AFIS-fullmektig ansvar for en flyplassgruppe. Det skal nå etableres seks slike grupper som hver kontrollerer tre flyplasser samtidig. Dette kalles multippel-drift.

Formålet med denne datakonkurransen er å analysere når AFIS-fullmektig opplever størst arbeidsbelastning. Belastningen påvirkes særlig av to forhold:

Antall fly det kommuniseres med samtidig
Krevende operative forhold, værforhold som fører til hyppigere og mer detaljert dialog med pilotene.

Oppgavebeskrivelse:
I denne konkurransen ønsker vi at deltakerne utvikler og leverer inn en modell;

Samtidighetsmodell – Sannsynlighet for samtidig aktiv dialog
For mer informasjon om behov, målsetting og oppgavebeskrivelse – les vedlegget «Konkurranseregler».


Premie:
Bidraget som vinner konkurransen mottar en pengepremie på 50 000kr og får mulighet å presentere sitt bidrag for virksomhetene i Samferdselsdata i November.


Tidslinje:
1. september 2025 kl 12.00: Konkurransen publiseres
16. september 2025 kl 08.30-09.15: Interesserte deltakere kan delta på spørsmålsrunde med Avinor via følgende lenke: Teams
Hvis du ikke hadde mulighet å delta i spørsmålsrunden med Avinor, men ønsker å få tilgang til opptak av møte, vennligst legg igjen din e-post her: Skjema
30. september 2025 kl 12.00: Frist for innlevering av bidrag til konkurransen. Innlevering skjer via følgende lenke: Innlevering
4. November 2025: Vinnere av konkurransen kunngjøres
10. November 2025: Studentene bak vinnende bidrag inviteres til å presentere sitt bidrag for virksomhetene i Samferdselsdata (Avinor, Bane NOR, Entur, Jernbanedirektoratet, Kystverket, Nye Veier, Statens vegvesen). Samferdselsdata dekker eventuelle reiseutgifter til Oslo, inntil et gitt beløp.

Kvalifikasjonskrav:
Samtlige deltakere i konkurransen må være registrerte studenter ved et norsk universitet eller høyskole i hele gjennomføringsperioden av konkurransen (september-oktober). Dette må dokumenteres ved innlevering av konkurransebidrag, for eksempel i form av gyldig studentbevis eller annen bekreftelse som viser at deltakeren er student på innleveringstidspunktet.
